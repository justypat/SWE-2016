Wykluł się pomysł na czarną skrzynkę, która pozwoli studentom WEMiF ładować własne obrazki 
lub animacje z komputerów, tabletów i smartfonów na LEDcuba, który kurzy się w 31A.


Przykładowa aplikacja (zrzut ekranu) umożliwiająca przygotowanie i podgląd grafiki 3D dla LedCube jest w pliku LedCubeDesignerCSharp-scr.png

Założenia funkcjonalne

- Wyświetlacz obecnie oferuje 8x8x8 voxeli w kolorze zielonym. Można ładować krótkie animacje (kilkadziesiąt klatek, 
  a raczej kostek zbudowanych z voxeli) o regulowanych interwałach czasowych. Techniczna realizacja wyświetlania animacji 
  i ich ładowanie do RAM wyświetlacza jest już zrobione.
- Ze sterownikiem wyświetlacza obrazu można się dogadać przez UART, korzystając z dość prymitywnego protokołu 
  (m.in. 1-bajtowe kody rozkazów, dane przesyłane w formie ciągów cyfr szesnastkowych, śladowe odpowiedzi 
  zwrotne ze strony sterownika wyświetlacza). Generalnie jest to protokół tekstowy, więc zaprogramowanie 
  krótkiej animacji to po prostu wysłanie pliku tekstowego UARTem.
- Załadowanie grafiki wymaga zarejestrowania konta potwierdzonego mailem w domenie *.pwr.edu.pl.
  Chodzi o ograniczenie natłoku sieciowego oraz pewną odpowiedzialność za wyświetlane na urządzeniu treści. Między 23:00 a 6:00 
  być może złagodzimy nieco cenzurę. Cenne i niezwykle pouczające doświadczenia mam z warsztatów, które prowadziłem dla dzieciaków 
  z 5-6 klasy podstawówki, które to słodkie dzieciątka wykazały się przerażającą kreatywnością artystyczną.
- Dostęp do wyświetlacza ma być kolejkowany, tzn. gdyby jednocześnie podłączyło się wielu użytkowników, to animacje zaczekają 
  w kolejce i nie będą sobie przeszkadzać.
- Grafikę do wyświetlenia można będzie przygotować w domu, przesłać na dedykowany serwer obsługujący urządzenie 
  i w dowolnej chwili odtworzyć (np. po to, aby zobaczyć własne dzieło na żywo albo pochwalić się komuś).
- Dodatkowym wyposażeniem serwera jest kamera, która na żywo udostępnia podgląd lub ew. robi statyczne zdjęcia na żądanie.
- Edytor off-site do grafiki będzie dostępny jako strona WWW oraz dedykowane aplikacje dla Androida, WindowsPhone, ...
- Osobno może być dostępna aplikacja do podglądu plików 3D w OpenGL na komputerach stacjonarnych lub smartfonach. 
  Będzie można w ten sposób oglądać także pliki innych użytkowników, o ile udostępnią je wskazanym osobom lub publicznie.
- Dostęp z Internetu musi być odpowiednio zabezpieczony - nie wchodzi w grę otwarty kanał komunikacyjny lub PHP 
  z rażącymi dziurami typu SQL injection.
- Rolę serwera LEDcube pełni Linuks uruchomiony na iMX53QSB lub Raspberry Pi 3, który z jednej strony dogaduje się lokalnie
  ze sterownikiem wyświetlacza po UART, a z drugiej ma stały dostęp do Internetu i publiczne IP (lub zmapowane porty).
